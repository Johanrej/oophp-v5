---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.

Jag har vissa erfarenheter av objektorienterad programmering. Dels har vi på programmet gått igenom kursen objektorienterad Python alldeles nyss. Sedan har vi även "pillat" lite med detta i Javascript.

Generellt sett så var det inte svårt att förstå principerna för objektorienterad PHP. Det var mycket igenkänningsfaktor med objektorienterad Python. Men det var på ett teoretiskt plan. På ett praktiskt plan gick det desto värre...

Jag hade stora problem med att genomföra uppgifterna i det här momentet. Jag fastnade i nästan alla småmoment. Det tog en lång stund och en del hjälp med att komma underfund med hur jag skulle implementera koden för uppgiften "Guess" i en klass. Jag tror att jag satt i sex timmar och försökte få ut ett variabelvärde på skärmen. Till slut testade en kurskamrat min kod och såg att den fungerade som den skulle. Jag fick den däremot inte att fungera. Det visade sig att jag missförstått hur en session fungerar. Jag trodde att allt nollställs med en ctrl-shift-R men så funkar det uppenbarligen inte. Tydligen lagras sessionen som någon slags cookie i webbläsaren. Då måste man förstöra sessionen eller starta om browsern. Annars verkar sessionen hänga kvar. Alternativt kan man skriva över sessionen genom att skapa ett nytt objekt eller liknande.

Momentet med Git och Github fungerade däremot rätt smidigt. Det berodde inte på att jag minns allt ifrån föregående kurs, utan att Micke hade gjort en fin genomgång/uppfräshning av hur man skapar nytt repo och lägger upp filer. Jag kände dock igen allt som han repeterade. Rätt skönt med lite igenkänningsfaktor. :)

Jag minns att jag bråkade en hel del med Anax i designkursen men när Micke gick igenom lite olika delar av ramverket så kände jag ändå igen det han visade. Jag kan inte säga att jag vet var jag hittar allt men det är ändå tydligt att jag minns en del om strukturen från designkursen. Det är skönt.

Mitt TIL för detta moment är helt klart sessionen som jag beskrivit ovan. Jag förstår bättre hur en session fungerar nu och det jag inte någonsin kommer att glömma är att en session inte försvinner för att man gör ctrl-shift-R. :)
