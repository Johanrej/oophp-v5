---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.  

Min syn på modellering likt UML jämfört med verktyg som phpDocumentor är nog lite ofullständig. Jag får inte upp något diagram, utan bara en vit yta. Det visas också felmeddelande i texten när jag går in på de enskilda klasserna. När jag läst i Gitter så märker jag att det är flera som haft det problemet och att lärarna ska titta på detta. Jag passar med omdöme om detta tills vidare. Det jag kan säga är att UML känns mer "hemtamt" än så länge eftersom vi arbetat lite med det i föregående kurser. Jag har bara än så länge tittat runt lite. Typ: "Där ligger Request och under det ligger klasser och under dessa hittade jag lite olika metoder". Att jämföra 'Class hierarchy diagram' med UML passar jag dock, som sagt, eftersom jag inte får upp något än.  

Jag måste säga att det här momentet faktiskt var ganska lätt att utföra. Micke har gjort fina instruktionsvideor. Hans struktur såg dock annorlunda ut än min struktur för gissa-nummer-spelet. Jag hade redan gjort en post-process-sida exempelvis. Jag implementerade spelet lite annorlunda än hur Micke gjorde och det gick ganska smärtfritt att implementera min kod. Själva strukturen för hur man hanterar routes liknar också det vi exempelvis gjort i Node.js så där fanns ju en igenkänningsfaktor som gjorde det enklare att bara våga koda utan att kolla exakt hur Micke gjort.  

Den här gången var det rätt så smärtfritt att skriva kod i ramverket. Det som jag upplever är nackdelen med att koda i ett ramverk är att jag måste hålla koll på var filerna ska ligga och ta hänsyn till strukturen i ramverket. Jag måste veta hur jag ska koda för att det ska fungera i just det här ramverket. Fördelen upplever jag är att jag har en struktur jag kan luta mig mot för att förstå hur jag ska få min kod att funka. Exempelvis kan man ta redan befintliga routes och göra copy-paste på och se hur de är uppbyggda för att skapa olika saker och generalisera så att man kan använda den strukturen för sin egen kod.  

Allmänt så tänker jag att om jag enbart ska göra ett enkelt spel så är det nog enklare att inte använda mig av ett ramverk men om jag ska göra flera saker har jag säkert nytta av strukturen i ramverket. Det är väl lite högre "startkostnad" i ett ramverk som man sedan tar igen om man använder det ett tag.  

Mitt TIL för det här momentet är att inte varje moment måste vara svårt. Ibland kan det tydligen komma moment där man löser saker rätt lätt och det mesta flyter på. :)  
